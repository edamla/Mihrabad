---
layout: post
title:  "İSLAM'IN İLK EMRİ OKU (DİNİ, İÇTİMAİ, EDEBİ AYLIK MECMUA)"
categories: [ Mihrabad Yayınları, Komisyon, ]
image: assets/images/md-image/eserler/oku.png
meser: true
mlink: https://www.damlayayinevi.com.tr/islam-in-ilk-emri-oku-dini-ictimai-edebivaylik-mecmua
blog: false
dolink: true
dolinkpage: https://e-damla.ams3.digitaloceanspaces.com/damlayayinevi_ornek_sayfalar/9786058199187/index.html
---

Türkiye’de İslâmî hassasiyet taşıyan dergiler, Sırat-ı Müstakim ve Sebilürreşad ile başlıyor. Tek partinin egemen olduğu fetret döneminin ardından üç mühim dergiyi hatırlıyoruz: 1940’lı ve 50’li yıllarda günışığına çıkan Büyük Doğu, Serdengeçti ve Hareket mecmuaları… Büyük Doğu dergisi Necip Fazıl Kısakürek’in, Serdengeçti dergisi Osman Yüksel Serdengeçti’nin, Hareket dergisi ise Nurettin Topçu’nun etrafında bir araya gelen dava adamlarının gayretiyle yayımlanmıştır. İslam’ın İlk Emri Oku mecmuası ise Konya İmam Hatip Okulu’nda bir ekip çalışması olarak ve yaklaşık 20 yıl boyunca neşir hayatını istikrarla devam ettirmiştir. Fikir özgürlüğünün tam olarak bulunmadığı zor zamanlarda hakkın ve hakikatin sesi olarak İslâm’ın sancaktarlığını yapmış çok önemli bir dergidir.


Türkiye’ye yön veren birçok ilim, fikir, din ve sanat adamının ilk yazılarının bu dergide yayımlandığını görüyoruz. Oku, ismiyle müsemma bir dergi olarak aziz milletimize okuma şuurunu aşılamış ve bir ‘mektep dergi’ olmuştur.


Yayınevimiz, düşünce hayatımızda ‘okul’ misyonu taşıyan Oku mecmuasından titizlikle yapılan seçme yazılardan meydana gelen bu eseri, irfan hayatımıza kazandırmaktadır. Bugünkü nesiller, geçmişte ve zor şartlarda yapılan hizmetleri gördükçe şüphesiz kendilerinde daha büyük bir çalışma azmi ve heyecanı hissedeceklerdir.